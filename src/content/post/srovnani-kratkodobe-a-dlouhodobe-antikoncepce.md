---
publishDate: 2023-04-25T00:00:00Z
title: Srovnání užívání jednotlivých metod hormonální antikoncepce
description: V dnešním článku jsme pro vás vybrali komplexní srovnání jednotlivých metod hormonální antikoncepce.
excerpt: V dnešním článku jsme pro vás vybrali komplexní srovnání jednotlivých metod hormonální antikoncepce.
image: ~/assets/images/kratkodobe-dlouhodobe-srovnani-antikoncepce.png
category: články
tags:
  - antikoncepce
  - kratkodoba antikoncepce
  - dlouhodoba antikoncepce
  - kondomy
canonical: https://antikoncepce.com/clanky/srovnani-kratkodobe-a-dlouhodobe-antikoncepce
---

Celkově platí, že každá žena by měla zvážit své individuální potřeby a preference při výběru metody antikoncepce. Je důležité konzultovat s lékařem, který vám může pomoci vybrat nejvhodnější metodu s ohledem na vaše zdravotní potřeby a životní styl.

## Antikoncepční tablety kombinované

Obsahují 2 hormony – estrogenní složka nahrazuje estrogeny, které by se jinak tvořily ve vaječnících, gestagenní složka nahrazuje přirozený progesteron. Tato metoda antikoncepce patři mezi nejrozšířenější a nejúčinnější. Protože se mezi sebou liší množství a typ estrogenní i gestagenní složky mezi jednotlivými přípravky, liší se částečně i vlastnosti jednotlivých přípravků. Volba správné antikoncepce je vždy v rukou vašeho ošetřujícího gynekologa.

## Antikoncepční tablety čistě gestagenní
Na rozdíl od předchozích obsahují tato tablety pouze gestagenní složku. Je vhodná pro ty ženy, které nemohou užívat kombinované tablety. Jsou to například kojící ženy nebo ženy s poruchami srážlivosti krve (trombofilní mutace). 

## Antikoncepční náplast
Antikoncepční náplast obsahuje 2 typy hormonů (estrogen + gestagen) a lepí se na kůži. Jedna náplast zůstává nalepená 1 týden, poté se mění za novou. 

## Antikoncepční vaginální kroužek
Antikoncepční kroužek se zavádí do pochvy a obsahuje stejné hormony jako kombinované antikoncepční pilulky. V pochvě je tři týdny, poté se odstraní.

## Intrauterinní tělíska (IUD)
IUD je malý plastový předmět ve tvaru T, který se zavádí do dělohy a brání těhotenství po dobu několika let. Existují dva typy IUD – hormonální a nehormonální. Hormonální tělíska jsou účinnější v prevenci otěhotnění, navíc mají i nekontracepční benefit ve snížení intenzity menstruačního krvácení.

## Antikoncepční injekce
Antikoncepční injekce obsahuje gestagen a aplikuje se pod kůži nebo do svalu jednou za 3 měsíce.

## Pohotovostní antikoncepce
Je speciální typ antikoncepce určený pro jednorázové podání po nechráněném pohlavním styku. Na rozdíl od předchozích typů hormonální antikoncepce je volně prodejný v lékárnách, tzn. nepotřebujete recept. Je však vhodné užívat tento typ pouze v případě nouze. Pokud potřebujete pravidelnou antikoncepci, není tento typ vhodný
